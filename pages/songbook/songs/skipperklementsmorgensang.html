<div class="sang">
<p><span>Skipper Klements morgensang</span><span>Ebbe Reich/Leif
Varmark</span></p>
<div class="vers">
<p>Skærm jeres hus med grav og planke, hvæs jeres leer snittende blanke;
frygt ikke Rantzaus sorte hær; Silke skal vige for vadmelsklær.</p>
</div>
<div class="omkvaed">
<p>Bønder, tømrere, jydske knejte, nu skal vi sejre i grevens fejde.</p>
</div>
<div class="vers">
<p>Bagved de riges glitrende hjælme skjuler sig bange skælvende skælme.
Djævelen selv har gjort dem til pynt, rustninger, skjolde og jorder og
mønt. <em>Bønder, tømrere, jydske…</em></p>
</div>
<div class="vers">
<p>Mennesker bytter de ud for penge, porten til frihed de låse og
stænge, piner og binder med arv og med gæld, jorden som havde de skabt
den selv. <em>Bønder, tømrere, jydske…</em></p>
</div>
<div class="vers">
<p>Rigdom si’r de er for de rige. Biblen har noget andet at sige. Fattig
på jorden vandred Guds søn, hented just ikke hos dem sin løn.
<em>Bønder, tømrere, jydske…</em></p>
</div>
<div class="vers">
<p>Kirkens sorte skadesværme skal sig for pigernes latter beskærme.
Spraglede herremændshaner på stand møde nu skal den danske mand.
<em>Bønder, tømrere, jydske…</em></p>
</div>
<div class="vers">
<p>Hanen har galet trende gange; stå nu fast for vi er de mange. Lad
ikke fremtiden sige om os: Rigdommen knægted os uden at slås.
<em>Bønder, tømrere, jydske…</em></p>
</div>
</div>