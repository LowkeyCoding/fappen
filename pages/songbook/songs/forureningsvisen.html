<meta name="viewport" content="width=device-width, initial-scale=1.0"> 
<div class="sang">
<p><span>Forureningsvisen</span><span>Melodi: Danmark nu blunder
…</span> <br/> <br/></p>
<div class="vers">
<p><br/>Danmark nu blunder den lyse nat <br/>bagved din seng, når du
sover. <br/>Fra kloakkerne strømmer vat, <br/>lort og tampax i
Kattegat, <br/>og på en dønning driver <br/>brugte præservativer.
<br/></p>
</div>
<p><br/></p>
<div class="vers">
<p><br/>Danmark, du vågner med søer grå, <br/>mættet med
affaldsprodukter. <br/>Bier drysser fra blomst og strå,
<br/>Lakseynglen i Karup Å <br/>ta’r sig lidt sulfovælling <br/>og
kradser af på tælling. <br/></p>
</div>
<p><br/></p>
<div class="vers">
<p><br/>Lærker som hopped’ af æg i vår <br/>prøver at hoppe tilbage.
<br/>Haren jumper med mavesår <br/>gennem Utterslev mose, hvor
<br/>ænder og hvide svaner <br/>sover på dyndvulkaner. <br/></p>
</div>
<p><br/></p>
<div class="vers">
<p><br/>Hylden som varsler sommer ind <br/>visner og falder i
staver. <br/>Storken lider af muskelsvind, <br/>støren er grå og
stæreblind <br/>efter at den har fløjet <br/>rundt med bladan i
øjet. <br/></p>
</div>
<p><br/></p>
<div class="vers">
<p><br/>Køerne ta’r en tot giftigt græs, <br/>hoster og spjætter i
krampe. <br/>Bonden dybfryser høns og gæs, <br/>ta’r en pille mod
ticks og stress, <br/>da en granat i kæret <br/>hilser fra
militæret. <br/></p>
</div>
<p><br/></p>
<div class="vers">
<p><br/>Pigerne taber det lyse hår, <br/>drengene mister potensen.
<br/>Sodpartiklernes skyer går <br/>over marker og kyster, hvor
<br/>kulstøv og oliepletter <br/>drukner de lyse nætter. <br/></p>
</div>
<p><br/> <br/></p>
</div>