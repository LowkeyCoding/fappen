<div class="sang">
<p><span>Svantes lykkelige dag</span><span>Melodi - Svantes lykkelige
dag</span></p>
<div class="vers">
<p>Se hvilken morgenstund. Solen er rød og rund. Nina er gået i bad. Og
jeg spiser ostemad. Livet er ikke det værste man har og om lidt er
kaffen klar.</p>
</div>
<div class="vers">
<p>Blomsterne blomstrer op. Der går en edderkop. Fuglene flyver i flok
når de er mange nok. Lykken er ikke det værste man har og om lidt er
kaffen klar.</p>
</div>
<div class="vers">
<p>Græsset er grønt og vådt. Bierne har det godt. Lungerne fråser i
luft. Åh, hvilken snerleduft! Glæden er ikke det værste man har og om
lidt er kaffen klar.</p>
</div>
<div class="vers">
<p>Sang under brusebad. Hun må vist være glad. Himlen er temmelig blå.
Det kan jeg godt forstå. Lykken er ikke det værste man har og om lidt er
kaffen klar.</p>
</div>
<div class="vers">
<p>Nu kommer Nina ud, nøgen, med fugtig hud, kysser mig kærligt og går
ind for at re’ sit hår. Livet er ikke det værste man har og om lidt er
kaffen klar.</p>
</div>
</div>